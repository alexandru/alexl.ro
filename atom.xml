<?xml version="1.0" encoding="utf-8"?>
<feed xmlns="http://www.w3.org/2005/Atom" xml:lang="en">
 <id>https://ro.alexn.org/</id>
 <title>ro.alexn.org</title>
 <link href="https://ro.alexn.org/atom.xml" rel="self"/>
 <link href="https://ro.alexn.org/" />
 <updated>2019-01-12T15:02:36+00:00</updated>

 <author>
   <name>Alexandru Nedelcu</name>
 </author>

 <entry>
   <id>https://ro.alexn.org/blog/2015/08/18/vrei-sa-fii-programator.html</id>
   <title>Vrei să fii programator?</title>
   <link href="https://ro.alexn.org/blog/2015/08/18/vrei-sa-fii-programator.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2015-08-17T21:00:00+00:00</published>
   <updated>2015-08-17T21:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[life]]></category>

   <content type="html"><![CDATA[
   <p>Magie. Pentru copiii doritori, programarea pare a fi arta de a amuza
mulțimea prin iluzii, trucuri și efecte de scenă, deși după puțină
practică devine clar că se apropie mai mult de ritualurile de
exploatare a forțelor supranaturale, dar cu efecte practice. Nu este
nimic mai înălțător decât idea de a-ți făuri propriile jocuri prin
incantații magice.</p>

<p><img src="/assets/img/articles/2015-hc2000.jpg" width="300" itemprop="image" class="right" title="Da, primul meu contact a fost cu-n HC 2000" alt="2015 hc2000" style="float: right; margin-left: 10px; margin-bottom: 10px;" align="right"></p>

<p>După ce crești și noutatea se diminuează, ajungi să lucrezi și la
chestii ce nu-ți plac, iar fenomenul se schimbă. Nu se întâmplă mereu,
dar de multe ori lucrezi la câte o problemă interesantă, îți vine câte
o idee, vreo soluție salvatoare, sau pur și simplu îți vezi aplicația
cum merge, întâi în mâinile tale și apoi și-n mâinile altora, asta
după multe zile, săptămâni sau luni de trudă și apoi se întâmplă
… îți dai seama că ai reușit, iar secreția de dopamină din creier
atinge cote periculoase, explozia de plăcere la gândul propriei
creații fiind nemaipomenită.</p>

<p>Poate cel mai important efect secundar, adică capacitatea de a-ți
adapta mediul în care trăiești, de a rezolva problemele altora, chiar
ale societății la modul general, prin software. Ai prieteni cu
afecțiuni cronice și vrei să-i ajuți? Vrei să inventariezi actele de
corupție ale demnitarilor? Vrei să faci educația mai accesibilă celor
din mediul rural? Vrei să ajuți la fezabilitatea surselor de energie
reînnoibilă? Vrei să simulezi un univers paralel? Vrei să prezici
viitorul? Vrei o dronă cu care să-ți spionezi vecinii în fiecare zi la
ora 6? Totul devine posibil, singura limită reală fiind propria
imaginație.</p>

<p>Însă ca orice drog, sensibilitatea receptorilor scade în timp și vrei
mai mult și mai mult, culminând într-o stare perpetuă de foame ce nu
poate fi stăvilită decât printr-un succes răsunător, sau printr-o
depresie, într-o cursă care-i evident contra cronometru.</p>

<h3 id="poți-fi-programator" style="font-size: 120%; font-weight: bold;"><b>Poți fi programator?<b></b></b></h3>

<p>Regret, dar șansele sunt împotriva ta, probabil n-o să poți și chiar
dacă poți, poate că n-o să vrei. Cine-ți spune contrariul te minte,
pentru că vezi tu, industria software este plină pe de-o parte de
idealiști cronici, asta până devin cinici, așa ca mine, cinismul fiind
un defect profesional des întâlnit după multe decepții. Pe de altă
parte industria este plină și de capitaliști cu-n interes direct în
reducerea costurilor, de unde și toate discuțiile despre educația STEM
și despre vizele H1-B din SUA.</p>

<p>Mulți oameni înțeleg prin programare folosirea unui limbaj de
comunicare cu calculatorul prin instrucțiuni deterministe. Însă asta
este ca și când ai spune că pictura este echivalentă cu folosirea de
pensule și evident că există o diferență uriașă între pictori precum
da Vinci, Rembrandt, Monet și meseriașul ce-ți văruiește apartamentul.
De altfel este o idee populară că învățarea mai multor limbaje de
programare te fac mai bun. Idee venită de la indivizi gen Bruce Tate,
ce scriu bloguri sau cărți și nimic altceva. Adică am lucrat la mod
real cu vreo 6 limbaje de programare și m-am jucat în timpul liber cu
tot pe atâtea, iar dintr-o duzină de limbaje de programare mi-au
influențat gândirea în mod pozitiv fix două. Și noi, informaticienii,
avem cam aceleași impresii cu ale oamenilor ce nu ne înțeleg profesia,
iar dacă programarea este folosirea unui limbaj de programare, atunci
două limbaje de programare sunt mai bune ca unul, iar trei sunt mai
bune două, păi nu?</p>

<p><a href="https://xkcd.com/221/" target="_blank">
   <img src="/assets/img/articles/2015-random.png" width="300" itemprop="image" class="right" title="Când pregătirea se întâlnește cu oportunitatea ..." alt="2015 random" style="float: right; margin-left: 10px; margin-bottom: 10px;" align="right">
</a></p>

<p>Programarea este la mod fundamental <em>rezolvarea de probleme</em> prin
intermediul informaticii, iar candidatul ideal are în primul rând
<em>abilități de rezolvare a problemelor</em> de orice fel. Asta înseamnă o
capacitate de descoperire a problemelor ce merită a fi rezolvate, de
analiză a problemelor găsite, puterea de a gândi în abstract, de a
diferenția complexitatea accidentală de complexitatea esențială
(<a href="https://en.wikipedia.org/wiki/No_Silver_Bullet">link</a>), de spargere
a problemelor mari în probleme mai mici și mai simple și capacitatea
de concentrare extremă, adesea <em>în detrimetrul vieții și a igienii
personale</em>.</p>

<p>Mulți profesori de analiză matematică de liceu afirmă că elevii se
împart în două categorii - elevii ce înțeleg notația cu epsilon din
definiții și elevii ce nu înțeleg. Cam așa este și cu informatica,
elevii împărțindu-se în elevi ce înțeleg conceptul de <em>variabilă</em> și
elevi ce nu înțeleg. Și evident că ai nevoie de o inteligență bine
peste medie, ca un minim necesar. Dar și mai mult, în practică
profesia asta implică aptitudini de inginer, arhitect, designer,
matematician, hacker și artist, toate în același timp.</p>

<p>Dar la fel ca în cazul obezilor ce nu pot slăbi, noi cei care n-am
fost niciodată grași sau noi cei care ne-am priceput din start la
programare, putem pretinde că nu-i nevoie decât de efort, nenorocind
psihic generații întregi.</p>

<h3 id="chiar-vrei" style="font-size: 120%; font-weight: bold;"><b>Chiar vrei?<b></b></b></h3>

<p>Da, sigur, e super tare. Dar există și niște dezavantaje. Sigur că
putem vorbi de cele 10,000 de ore necesare, de copilăriile nenorocite
de timpul petrecut în fața calculatorului, de viața personală dominată
de obsesii ce includ cod.</p>

<p>Însă de la capitalismul brut ce domină industria, marcată de o
selecție naturală și o instabilitate nemaintâlnită, la discriminările
bazate pe vârstă (că suntem ca niște vaci bune de muls doar cât suntem
până-n 40 de ani), la zilele lungi de lucru cu timpul suplimentar
neplătit, totul cuplat cu nenumăratele decepții de care suferi de-a
lungul carierei din diverse motive (gen startup-uri eșuate sau rupere
de suflet în mediul corporatist), ajungi încet dar sigur la realizarea
că profesia asta este o rețetă sigură pentru depresie. Și e bine s-o
vezi venind, pentru că burnout-ul
(<a href="https://en.wikipedia.org/wiki/Burnout_(psychology)">link</a>) este un
fenomen real, iar non-programatorii din viața ta nici măcar n-or să te
înțeleagă.</p>

<p>Adică dacă ai inteligența peste medie necesară profesiei, atunci ai
opțiuni, iar profesia de programator nu-i tocmai cea mai lucrativă.</p>

<p>Și mai adevărat este însă că nimic din ce ți-aș putea spune nu te-ar
putea face să renunți. Că ne simțim destinați s-o facem, ca o forță a
gravitației de care nu putem scăpa. Nu-i așa?</p>


   <p><a rel="full-article" href="https://ro.alexn.org/blog/2015/08/18/vrei-sa-fii-programator.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2015/03/11/cand-totul-dispare.html</id>
   <title>Când totul în jur dispare</title>
   <link href="https://ro.alexn.org/blog/2015/03/11/cand-totul-dispare.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2015-03-10T22:00:00+00:00</published>
   <updated>2015-03-10T22:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[life]]></category>

   <content type="html"><![CDATA[
   <p>Sunt eu, față-n față cu o problemă de rezolvat. Problema este dificilă,
iar eu am probleme de concentrare. Îmi fac o cafea, îmi mut poziția și
deja mă gândesc să schimb mediul printr-o vizită la vreo cafenea. Îmi vine greu
să mă concentrez câteodată, îmi vine greu să mă apuc de rezolvare, de multe
ori procrastinez, sau doar frec menta.</p>

<p>Problemele cu care am de-a face necesită o atenție la detalii extremă,
pentru că trebuie să-ți încarci în cap toate interacțiunile, toate
efectele secundare, toate responsabilitățile și limitările sistemului,
după care să treci peste problemă așa cum a fost descrisă și să înțelegi
cauza, rădăcina problemei și asta pentru că cele mai mari simplificări
în rezolvări se pot întâmpla printr-o schimbare de perspectivă.</p>

<p>Oamenii nu sunt capabili să rezolve mai multe probleme în paralel, iar când
ajungem să o facem, o facem doar pentru probleme superficiale. Că da,
putem conduce mașina în timp ce vorbim la telefon, dar doar din cauza
sistemului nervos vegetativ, ce poate fi antrenat să facă chestii din reflex.
Când conduc sunt pe pilot automat, schimb viteze, iau viraje, opresc la
semafor și reacționez la neprevăzut, dar este totul automat. Mi se întâmplă
câteodată să mă trezesc conducând spre birou, deși este weekend și
drumul meu era spre Cora.</p>

<p>Problemele grele necesită atenție extremă. O singură vorbă din partea unui
coleg sau din partea soției, un singur gând la vreo problemă personală, îmi
poate distruge concentrarea, capabilitate de concentrare ce apare greu.
Dar ajutat de vreo melodie, sau de zgomotul de fond al vreunei cafenele, sau
animat de problema la care lucrez, apare și acel moment magic în care mă
pot concetra pe rezolvare.</p>

<p><img src="/assets/img/articles/2015-earth.jpg" width="300" itemprop="image" class="right" alt="2015 earth" style="float: right; margin-left: 10px; margin-bottom: 10px;" align="right"></p>

<p>Și totul în jur dispare.</p>

<p>Toate problemele personale ce le am, toate grijile
față de ziua de mâine, tot stresul cotidian, totul în jur devine irelevant
și mut și câteodată mă simt ca și cum am migrat într-o altă realitate, în care
sunt doar eu și problema ce trebuie să o rezolv. Și mă simt bine, pentru că sunt
în realitatea în care vreau să fiu, o realitate în care se nasc soluții din
aer, o realitate unde problemele sunt deterministe. Și este ca un fel de viciu.
Din cauza asta nu mi-a plăcut niciodată alcoolul, pentru că mă împiedică
să ajung acolo.</p>

<p>Grav este când ai piedici, adică oameni fără de ocupație ce n-au altceva
mai bun de făcut decât să-ți stea în cale, pentru a-și justifica existența
în vreun fel, gen manageri cu simțul răspunderii.</p>

<p>Participam la un "training de scrum" și se dădea exemplu pe Mona Lisa a lui
Leonardo da Vinci și cum ar putea fi pictată într-un mod "agil".
Și mi s-a părut o referință extrem de tristă, ținând cont de obsesia lui
Leonardo pentru perfecțiune, de faptul că i-a luat 3 ani s-o picteze și
tot nu era mulțumit, de faptul că este imposibil să obți o Mona Lisa cu vreo
30 de manageri ce n-au altceva mai bun de făcut în afară de a se scărpina la
coaie prin meeting-uri.</p>

<p>Trist, pentru că întinăm memoria lui Leonardo da Vinci, un adevărat hacker,
însă încurajator pentru că 10,000 de incompetenți ce construiesc software
asemenea piramidelor egiptene (e.g. prin sclavi biciuiți să mute cărămizi) tot
nu pot face treaba a 3 oameni talentați și determinați. Nașpa-i când suntem
păcăliți să mutăm cărămizi pe salariu de sclav, dar asta-i altă discuție.</p>


   <p><a rel="full-article" href="https://ro.alexn.org/blog/2015/03/11/cand-totul-dispare.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2013/04/29/timpul-trece.html</id>
   <title>Timpul trece</title>
   <link href="https://ro.alexn.org/blog/2013/04/29/timpul-trece.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2013-04-28T21:00:00+00:00</published>
   <updated>2013-04-28T21:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[life]]></category>

   <content type="html"><![CDATA[
   <p>Azi, în timp ce-mi fumam ţigara pe balcon am observat un guguştiuc cu
o crenguţă uscată în cioc, zburând grăbit pe lângă mine la o distanţă
de câţiva metrii. Se grăbea probabil să-şi termine de construit cuibul
în care se vor naşte viitori puiuţi de guguştiuc. Pluteşte un aer de
vacanţă, cam timpuriu ţinând cont de lună, însă mi-am dat seama că
urmează 1 Mai, Paştele, vara şi tare e frumos afară. Întotdeauna am
iubit verile şi abia aştept să înflorească teii.</p>

<p><img src="/assets/img/articles/2013/cristian.jpg" width="300" height="284" itemprop="image" class="right" alt="Cristian" style="float: right; margin-left: 10px; margin-bottom: 10px;" align="right"></p>

<p>Duminică, a fost un moment în care Cristian m-a strigat „<em>Tati</em>”,
întinzându-şi mânuţele către mine să-l iau în braţe. L-am ridicat, iar
mânuţele lui mi-au cuprins gâtul, culcându-şi capul pe umărul
meu. L-am simţit că mă iubeşte şi pentru o clipă l-am ţinut strâns în
braţe, cu inimioara lui lipită de a mea.</p>

<p>Într-o zi puiul meu va creşte mare şi va vrea să zboare din
cuib. Într-o zi va fi om mare, la casa lui şi probabil ne va separa o
distanţă suficient de mare încât îmbrăţişările şi momentele de
afecţiune să se rărească sau chiar să dispară. Iar eu, uitându-mă la
poze, o să-mi amintesc cu mici lacrimi de mogâldeaţa care se grăbea să
mă îmbrăţişeze.</p>

<p>Tot în weekend s-a întâmplat să am treabă printr-un cimitir. Şi mi-a
dat oarecum o stare de bunăstare, pentru că nu sunt eu acolo şi mai
vezi şi câte o cruce menită pentru vreun chiriaş ce refuză să moară,
mai vezi şi poze făcute răposaţilor cam înainte de a muri, cu feţe
bătrâne, urâte şi-n chinuri, plus poezii proaste şi cugetări maxime
pentru că românul s-a născut poet.</p>

<p>Însă uitându-mă aşa la cruci n-am putut să nu observ că majoritatea
bărbaţilor cam mor pe la 60-70 de ani. Destui chiar pe la 50 şi ceva,
unii chiar mai tineri. Iar eu la 30 n-am putut să nu mă gândesc cum
<em>mi s-a dus juma` de viaţă</em>.</p>

<p>Poate chiar mai dezolant de atât sunt crucile vechi de lemn putrezit
sau de piatră roase de ploaie şi grindină, căzute într-o rână şi cu
textul de pe ele şters. Cu alte cuvinte, nu numai că suntem sortiţi să
murim, dar suntem sortiţi să fim şi <em>uitaţi</em>. Poate că din cauza asta
simţim nevoia din când în când să facem copii, să plantăm copaci sau
să construim chestii … poate, poate reuşim să lăsăm ceva în urmă,
poate, poate vom putea trăi măcar în amintirea cuiva.</p>

<p>Viaţa trece repede şi nu neapărat pentru că este scurtă, ci mai
degrabă pentru că zboară pe lângă noi. De exemplu când conduc undeva
creierul mi se comută în mod auto-pilot, timp în care ori muncesc la
ceva, ori am vreo conversaţie imaginară cu cineva, iar când ajung la
destinaţie nici nu mai pot spune ce am făcut pe drum, adevărul fiind
că nu ştiu.</p>

<p>După o clipă de luciditate, vine apoi o perioadă în care încerci să te
bucuri de acele detalii mici ale vieţii de zi cu zi, provocatoare de
fericire. Când eşti prezent, în loc să fii tot timpul plecat cu gândul
la problemele altora sau la muncă, timpul curge mai încet şi mai bine.</p>

<p>După care începi iar să uiţi ce ţi-ai promis, clipeşti, şi-au mai
trecut 10 ani.</p>


   <p><a rel="full-article" href="https://ro.alexn.org/blog/2013/04/29/timpul-trece.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2013/04/08/viata-de-programator.html</id>
   <title>Viaţă de programator</title>
   <link href="https://ro.alexn.org/blog/2013/04/08/viata-de-programator.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2013-04-07T21:00:00+00:00</published>
   <updated>2013-04-07T21:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[profesie]]></category>

   <content type="html"><![CDATA[
   <p>Nu am nevoie să mă joc jocuri.</p>

<p>În fiecare zi evoluez, învăţ tehnici, algoritmi şi unelte noi, rezolv
enigme şi construiesc. Îmi place să cred că în fiecare zi cresc în
nivel şi sunt mai bun decât ieri. Jocurile contemporane pălesc în
comparaţie cu cel mai tare joc MMORPG existent - meseria de
programator.</p>

<p>Module cu nume de cod precum Godzilla, Predator, Gekko, Shifter,
Engraver şi Dracula sunt presărate cu picături de sudoare şi
adrenalină.</p>

<p>Cultura de Silicon Valley este o cultură a eşecului. Arunci bulgări de
noroi pe perete şi vezi ce se lipeşte. Iar eşecurile sunt aplaudate,
asemănător poate cu felul cum mureau gladiatorii la Colosseum în sunet
de aplauze. Bucăţi mari de cod şi chiar aplicaţii întregi sunt
aruncate la gunoi, după care o iei de la capăt.</p>

<p>Cheia succesului este concentrarea pe un ţel şi urmărirea acelui ţel
până în pânzele albe. Am un respect mai mare vizavi de oamenii care-şi
iau carnetul de conducere din 8 încercări, decât vizavi de cei care
reuşesc din prima.</p>

<p>Îmi este greu să exteriorizez ceea ce simt, chiar şi faţă de alţi
programatori care ar înţelege. Zi de zi sunt încercat de toată gama de
sentimente posibile, gen ură, stress, nervi, anxietate, frică,
gelozie, tristeţe, mulţumire, motivare, curaj, uluire, mândrie şi
fericire.</p>

<p>Există zile în care nu văd lumina de la capăt şi mă întreb dacă are
vreun sens orice din ceea ce fac. Există zile în care eşecurile par
prea mari. De 3 săptămâni mă chinui la o singură problemă. Să-ţi
vezi aplicaţia cum pică şi moare în producţie după zile întregi de
teste, în care totul pare în regulă, este <em>rupere de suflet</em>.</p>

<p>Există zile în care mă decomprim şi intru într-o stare de letargie
totală în care nu-mi mai pasă de nimic, zile în care singura motivaţie
care o mai am să mă scol din pat este puiul meu de aproape 3 ani.</p>

<p>Astăzi însă nu este una din acele zile.</p>

<p>Azi mă simt ca un zeu.</p>


   <p><a rel="full-article" href="https://ro.alexn.org/blog/2013/04/08/viata-de-programator.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2012/03/07/cura-de-slabire.html</id>
   <title>Cura de slăbire, sau cum să turbezi</title>
   <link href="https://ro.alexn.org/blog/2012/03/07/cura-de-slabire.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2012-03-06T22:00:00+00:00</published>
   <updated>2012-03-06T22:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[dieta]]></category>

   <content type="html"><![CDATA[
   <p><img src="/assets/img/articles/kitty-scale.jpg" class="right" itemprop="image" width="371" height="286" alt="Kitty scale" style="float: right; margin-left: 10px; margin-bottom: 10px;" align="right"></p>

<p>La o cură sănătoasă trebuie să slăbeşti în medie cam 1 Kg pe săptămână
cu mici variaţii (maxim 1.5 Kg în săptămânile bune). Mai mult de atât
şi cura nu este sănătoasă. Mai puţin de atât şi nu este o cură
eficientă. Asta înseamnă că dacă vrei să slăbeşti de exemplu 20 Kg şi
să o faci fără probleme ulterioare de sănătate, ar trebui să ajungi la
greutatea ideală în aproximativ 4 luni şi jumătate. Turbezi efectiv.</p>



   <p><a rel="full-article" href="https://ro.alexn.org/blog/2012/03/07/cura-de-slabire.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2012/02/09/vreau-sa-slabesc.html</id>
   <title>Vreau să slăbesc, dar cum?</title>
   <link href="https://ro.alexn.org/blog/2012/02/09/vreau-sa-slabesc.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2012-02-08T22:00:00+00:00</published>
   <updated>2012-02-08T22:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[dieta]]></category>

   <content type="html"><![CDATA[
   <p><img src="/assets/img/articles/big-mac2.jpg" class="right" itemprop="image" width="398" height="370" alt="Big mac2" style="float: right; margin-left: 10px; margin-bottom: 10px;" align="right"></p>

<p>Greutatea mea, stabilă de câţiva ani, este pe undeva la 90-95 Kg,
cu o înălţime de 172 cm. Însă greutatea mea ideală ar trebui să fie
undeva pe la 70 Kg, ceea ce înseamnă că sufer de obezitate de grad</p>
<ol>
  <li>Şi m-am gândit să fac ceva în legătură cu asta.</li>
</ol>



   <p><a rel="full-article" href="https://ro.alexn.org/blog/2012/02/09/vreau-sa-slabesc.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2011/10/26/a-fi-parinte-2.html</id>
   <title>A Fi Părinte, Partea 2: Nașterea</title>
   <link href="https://ro.alexn.org/blog/2011/10/26/a-fi-parinte-2.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2011-10-25T21:00:00+00:00</published>
   <updated>2011-10-25T21:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[părinte]]></category>

   <content type="html"><![CDATA[
   <p>Uitându-mă înapoi, simt că perioada sarcinii a fost prea scurtă, ca
și când am clipit de câteva ori și a apărut Cristian. De fapt a fost
la propriu prea scurtă, dar unele zile au părut o eternitate.</p>

<p>Merită să vă spun aici un pic despre caracterul meu, mai ales că
este moștenit și de Cristian. Urăsc să mă trezesc dimineața, iar
când dorm poți tăia și lemne pe mine. Greu mă trezesc. Și după ce mă
trezesc, nu sunt treaz.</p>

<h2 id="săptămâna-27" style="font-size: 150%; font-weight: bold;"><b>Săptămâna 27<b></b></b></h2>

<p>Eu țin minte că era săptămâna 28, dar Amalia mă contrazice. Ea este mama, așa
că-i dau dreptate.</p>

<p>Dormeam un dulce somn după ce îl luasem pe Vali, unchiul Amaliei,
de la aeroport cu o seară înainte. Stătusem toți 3 de vorbă până pe
la 1 noaptea. Și dormeam, dormeam.  Ca printr-un vis aud:</p>

<blockquote>
  <p>Alex!</p>
</blockquote>

<p>Cât de nesuferit sunt dimineața, Amalia are o anumite voce cu care
mă strigă în momentele în care se întâmplă ceva nașpa. Este un pic
greu de descris, vocea este un pic tremurată, un pic pierită, însă
cu o tonalitate bună. M-am trezit ca ars și am sărit din pat …</p>

<blockquote>
  <p>EU: <em>"Ce s-a întâmplat?""</em></p>

  <p>Amalia: <em>"Cred că … mi s-a rupt apa"</em></p>
</blockquote>

<p>În timp ce-mi spunea asta avea lacrimi în ochi, însă eu nu pricepeam
și mă gândeam, huh? Ce apă? Ce s-a rupt? Poftim?</p>

<p>Buimac așa de somn cum eram, nu prea vedeam bine, așa că m-am dus
mai aproape și m-am pus în patru labe. Mă uitam când la pata de pe
covor, când la picioarele Amaliei. Încercam să mă conving că este
ceea ce intuiam (mă mir că n-am fost pleznit).</p>

<p>Nici Vali n-a avut o reacție prea normală. Și el buimac de somn,
întâi a încremenit în ușa dormitorului. După care întreabă:</p>

<blockquote>
  <p>"<em>Sigur n-ai făcut pe tine?</em>"</p>
</blockquote>

<p>Nu, chiar i se rupsese apa.</p>

<p>Relațiile noastre se cam răciseră cu dl doctor Sorin Puia, în
principiu deoarece Amalia nu se simțea bine de câte ori se ducea la
vizită. Doctorul Puia este un doctor recunoscut și foarte bun, însă
și viitoarea mămică trebuie să se simtă în siguranță, să aibă
încredere, ori Amalia este genul de persoană ce se bazează și pe
instinct. Așa că în ultimul timp fusesem la consult la spitalul CF2.</p>

<p>Am plecat spre CF2.</p>

<p>Ajunși acolo ni s-a confirmat că s-a rupt apa. <em>Apa</em> este de
fapt lichidul amniotic în care se dezvoltă copilul în timpul
sarcinii. Când se rupe apa se fisurează sacul amniotic din uter și
se întâmplă de obicei atunci când fătul a atins o anumită maturitate
și este gata să se nască. Dacă se întâmplă mai devreme este nasol,
pentru că fătul trăiește până la naștere într-un mediu steril, iar
acel lichid este ca și oxigenul pentru noi. Când se rupe apa de
obicei mama intră imediat în travaliu, urmând să nască. Scopul
ecografiei era să se observe cantitatea de lichid rămasă, iar
pronosticul … nașpa.  Însă am fost refuzați pentru internare, deoarece
spitalul nu este echipat pentru nașteri premature. Ai nevoie de
incubatoare speciale, de medicamente și de personal calificat. Ni
s-a spus să ne ducem ori la Giulești, ori la Municipal, ori la
Polizu.</p>

<p>Am plecat spre spitalul Giulești.</p>

<p>Ajunși acolo ne-am dus la camera de gardă. Am așteptat ca proștii pe
la ușă (cu apa târâși) să ne ia în primire careva. Cum a intrat
Amalia în cameră, așa a și ieșit. Spitalul era super ocupat și nu
mai aveau incubatoare. Am intrat în panică, însă ni s-a spus să mai
așteptam un pic și am așteptat (cu apa târâși). A intrat iar Amalia
în cameră. Eu în schimb i-am dat telefon lui taică-miu, și am urlat
la el:</p>

<blockquote>
  <p>"<em>FĂ‚ CEVA!</em>"</p>
</blockquote>

<p>Da, ironia sorții, mare și tare cum sunt încă dau fuga la părinți să
mă ajute în vremuri de restriște. N-a reușit să facă nimic pe
moment, nu prea avea ce face decât să dea telefoane, iar doctorul
Puia era plecat din țară la nuș' ce congres. Iar în timpul ăsta o
dobitoacă de la Giulești s-a dus val-vârtej la camera de gardă
începând să țipe la Amalia:</p>

<blockquote>
  <p>"<em>Cei de la CF2 au refuzat să ne dea sânge săptămâna trecută și
acum trimit pacienți la noi? Duceți-vă în altă parte, duceți-vă la
Municipal … nu mai avem loc, ce vreți să fac?</em>"</p>
</blockquote>

<p>Ne pusese dracu să spunem că am fost întâi la CF2, de parcă era Amalia de
vină că refuzase CF2 să le dea sânge. Îmi pare rău că n-am bătut-o, însă
am aflat abia după ce plecasem.</p>

<p>Am ajuns la spitalul Municipal (Universitar) pe la ora 1, plecați
de acasă de pe la 8 și am menționat că eram cu apa târâși? Da,
foarte tragic. Încă o ecografie, pronosticul nașpa, lichidul
amniotic rămăsese în jur de 30% (parcă). Am reușit în sfârșit să ne
internăm UNDEVA. N-am mai povestit că între timp sunasem și la
clinici private, d'alea super scumpe, gen Regina Maria din
Piața Muncii, însă NU erau echipate pentru așa ceva și stau și mă
întreb pentru ce puii mei plătești zeci de milioane.</p>

<p>Amalia a fost dusă într-o cameră la etajul 5, iar eu sunt pe undeva
pe la parter încă. Venise și maică-mea între timp deoarece aveam
toți banii în contul din bancă, fără nici un leu de șpagă la mine.</p>

<p>Am urcat la etaj, însă secția era de terapie intensivă și nu puteam
să intru s-o văd. Intru însă pe ușă și văd o infirmieră. Nu mi-am
dat seama de rangul dânsei (infirmieră, asistentă, moașă, doctoriță,
toate arătau la fel), însă disperat și generos scot 50 de lei din
buzunar și o rog să-mi dea un halat. Îmi dă halatul, și subtil cum
sunt încerc să-i bag banii în buzunar. Dar ce buzunar?</p>

<p>Dna infirmieră, o cucoană pe la 40 de ani, solidă și un pic mai
înaltă ca mine, avea doar un buzunar în dreptul sânului stâng și se
îndepărta deja de mine. Așa că m-am grăbit și mergând pe vârfuri pe
lângă dânsa încercam să-i îndes bancnota în buzunar. Am reușit din
câteva încercări, însă este suficient să spun că doamna respectivă
n-a mai acceptat niciodată bani de la mine.</p>

<p>În timpul ăsta relațiile noastre erau puse în funcțiune. Vedeți voi,
sistemul de sănătate este corupt până în măduva oaselor și începe de
fapt de la noi. Ca să primim cea mai bună îngrijire posibilă, chiar
înainte de a fi refuzați și de Municipal ne-am pus pe
telefoane. Iar doctorul ce ne-a preluat, a primit încă din ziua
respectivă 2 telefoane … de la o cunoștință a Amaliei și de la
primarul general al Bucureștiului (poveste lungă).</p>

<h2 id="în-românia" style="font-size: 150%; font-weight: bold;"><b>În România<b></b></b></h2>

<p>Pentru că vorbesc deja de șpăgi, de nemulțumiri și de mici erori, o
să folosesc pentru persoanele implicate aliasuri, pentru că am fost
per total mulțumiți și nu vreau să le fac lor rău. Doctorul ce a
preluat-o pe Amalia este X, un medic bătrân, recunoscut și cu foarte
multă experiență, dar care n-a avut prea multe tangențe cu
Amalia. Rezidentului său o să-i spunem Y, un medic tânăr, foarte
amabil și care a avut grijă de Amalia în toată perioada.</p>

<p>Oricum toată secția era în alertă, mai ales că Luni, adică peste
aproximativ 48 de ore a mai sunat și managerul spitalului din Paris
pentru a pune pilă, contactat la rândul său fiind de ministrul sănătății</p>
<ul>
  <li>oricum tot degeaba. Medicii sunt și ei oameni și în unele situații
nu prea ai ce face decât să te rogi la forțe superioare.</li>
</ul>

<blockquote>
  <p>"<em>Ce vrei să-mi pui tot ministerul în cap? Ajunge, n-am ce-ți face mai mult de atât!</em>"
<br>(așa s-a plâns doctorul X într-una din vizite)</p>
</blockquote>

<p>Adevărul este că zbârnâiau pe lângă Amalia, dar nu numai și deși
spitalul Universitar are probleme de fonduri, lipsindu-le și ace de
siringă, personalul este de nota 10 (cel puțin comparativ cu alte
spitale). Și se ocupă și de cazuri grele, cum ar fi o altă fată
însărcinată și cazată în același salon cu Amalia, fată ce suferea de
cancer în gât și doar la spitalul Municipal au primit-o, fiind șanse
mari să nu supraviețuiască nașterii, dar și-a dorit și ea
copil. Fetiță inconștientă.</p>

<p>Aici ar trebui să menționez un pic și problema șpăgii. Noi n-am
avut-o, adică nu ni s-a cerut niciodată pe față nimic, ba chiar am
fost refuzați în general, deși ca părinte este nasol când ești
refuzat deoarece te gândești că (1) problema nu mai este în mâinile
tale și nu mai poți face nimic + (2) cazul este suficient de grav
încât doctorii refuză șpaga din principiu. Așa că tot am dat, pe
ici, pe colo.</p>

<p>Dar există medici în România care nu numai că vor șpagă, dar mai
sunt și nemulțumiți cu prea puțin. Îmi place să cred că aș fi
capabil să-l târnui pe un astfel de medic, dar te joci cu sănătatea
familiei? Nici măcar nu este vorba despre mine aici.</p>

<h2 id="așteptarea" style="font-size: 150%; font-weight: bold;"><b>Așteptarea<b></b></b></h2>

<p>Așa cum am spus, o problemă când se rupe apa ar fi că femeia intră
aproape imediat în travaliu. Multe mămici de la Municipal cu
prematuri (și erau ceva prematuri), născuseră în aceeași zi sau în
ziua imediat următoare. Când intri în travaliu încep
contracțiile. Întâi rare, apoi din ce în ce mai regulate. Atunci
când se succed în intervale mai mici de 15 minute (parcă), nașterea
este aproape.</p>

<p>În prima zi când s-a internat Amalia, i s-a spus de către doctorul
Y: "<em>cred că reziști până mâine, dar au fost femei care au rezistat și
3 zile</em>".  A doua zi doctor Y i-a spus: "<em>au fost femei care au
rezistat și o săptămână, dar în cazul tău nu cred, vedem</em>". După o
săptămână întreagă doctor Y i-a spus: "<em>ah, păi au fost femei care
au rezistat și zece zile</em>".</p>

<p>Au trecut 3 săptămâni per total, timp în care Amalia probabil a intrat
în istoria spitalului.</p>

<p>Ceea ce este bine, deoarece în acel timp a luat copilul în greutate
încă vreo 600 de grame și i s-au dezvoltat și plămânii datorită
tratamentului primit. Vedeți voi, problema este că uterul nemaifiind
steril, se poate infecta ușor, iar viitoarea mamă poate face
septicemie, caz în care moare și ea și copilul. Dar dacă se naște
copilul prea devreme, cea mai mare problemă sunt plămânii care nu
sunt suficient de dezvoltați și inundați cu apă, iar la 28 de
săptămâni ești la limita imposibilului. Am mers însă cu antibiotice
puternice și cu D-zeu înainte.</p>

<p>Îmi scădeau speranțele în fiecare zi, deoarece citeam de pe Internet
toate prostiile despre riscurile asociate nașterilor
premature. Amaliei, pentru că o protejam ținând-o pe întuneric, îi
creșteau speranțele, deși fiind genul de ființă claustrofobică nu
putea suporta spitalul și trebuia să ne plimbăm un pic de câte ori
ne vedeam. Și chiar îmi era milă de ea - avea contracții regulate și
își mângâia burtica spunând:</p>

<blockquote>
  <p>"<em>Mami, stai acolo cuminte</em>"</p>
</blockquote>

<p>Eu număram zilele și speram să mai reziste o zi, ca la alcoolici
anonimi. De fapt Amalia începuse să gândească un pic invers, pt că
fătul cu puțin lichid amniotic este chinuit. Este ca și când n-are
oxigen și simți cum se lipesc pereții uterului de el.</p>

<p>Intrasem într-o rutină. În fiecare zi mă sculam, plecam la spital,
mă duceam pe acoperiș la cantină să-i cumpăr Amaliei ceva de
mâncare, mă întorceam înapoi acasă, lucram, plecam iar pe la ora 4,
mâncam amândoi (ca să-i fac poftă de mâncare), îi băgam predica de
consolare și creștere a speranței și mă întorceam acasă … era luna
Mai-Iunie, un timp extrem de frumos și mirosea a vară.</p>

<p>Și am aflat și de ce se rupsese apa: de la infecție urinară cu
Ecoli ce nu apăruse la zecile de analize făcute.</p>

<h2 id="nașterea-propriu-zisă" style="font-size: 150%; font-weight: bold;"><b>Nașterea propriu-zisă<b></b></b></h2>

<p>Speram să se nască în zodia Rac ce era foarte aproape, dar s-a
născut cam când a vrut el, în Gemeni. Pe la 30 de săptămâni (eu țin
minte că se împlineau 31, Amalia mă contrazice :)) mă sună pe la ora
1 noaptea.</p>

<blockquote>
  <p>"<em>Iubitule, haide vino că a venit timpul</em>" (avea o voce calmă)</p>

  <p>"<em>Ai grijă cum conduci</em>"</p>
</blockquote>

<p>La spital am găsit-o pe hol, cu contracții groaznice și i-am spus să
se reîntoarcă în pat. Amalia însă foarte fioroasă, arătându-și
colții …</p>

<blockquote>
  <p>"<em>În pat să stai tu măh, că din cauza ta sunt aici, TE OMOR! TACI!</em>"</p>
</blockquote>

<p>Noi bărbații nu prea vom știi vreodată ce dureri sunt în astfel de
momente. Dar o admir pentru că n-am auzit-o țipând niciodată și la
orice maternitate vezi fel și fel de specii, ca la zoo.</p>

<p>Doctorul X nu era în spital și nu se scoală noaptea din somn nici
sunat de asistente, doctorul Y ne-a răspuns, însă fiind rezident avea
mâinile legate, iar nașterea a fost cu doctorița Z. Am intrat în
panică, pt că nu știam pe ce mâini nimerim și iarăși EU NU AVEAM
BANI LA MINE, toți fiind pe cont. Înainte de a intra la operație am
alergat spre doctorița Z și i-am spus:</p>

<blockquote>
  <p>"<em>Dna. doctor, aveți grijă de soția mea că nu veți regreta!</em>"</p>
</blockquote>

<p>Deși a plecat ulterior în vacanță și nu i-am mai reîntors nici un
favor, adevărul este că a avut grijă alegând să-i facă cezariană. La
copiii prematuri o naștere normală este foarte periculoasă, motiv pt
care un alt copil, o fetiță născută cam în același timp cu Cristian
și un pic mai mare, a avut probleme mari (retinopatie, adică
probleme de vedere și cheag de sânge pe creier). Prematurii au
vasele de sânge foarte sensibile și pot face foarte ușor hemoragii -
iar felul în care sunt scoși copiii este groaznic, doctorul sau
moașa apucând capul copilului și trăgând stânga-dreapta cu putere,
moment în care gâtul seamănă cu o bucată de plastilină. Ce arată
prin filme este o imagine romantică a nașterii, nu realitatea.</p>

<p>După operație prima oară am văzut-o pe Amalia, tremurând și
lăcrimând din cauza anestezicului primit:</p>

<blockquote>
  <p>Eu: "<em>L-ai văzut? Cum este, este urât?</em>"</p>

  <p>Amalia: "<em>Nu, e frumos</em>" (dând din cap cu o voce pierită)</p>

  <p>Eu: "<em>Am vorbit cu asistenta, are 1,45 Kg</em>"</p>

  <p>Amalia: "<em>Sigur, sigur? credeam că are doar 1 Kg</em>" (și a răsuflat un pic ușurată)</p>
</blockquote>

<p>Apoi m-am dus la terapie intensivă să-mi văd puiul. L-am văzut
într-un incubator, conectat la un tub de oxigen, foarte micuț, putea
fi ținut într-o singură palmă, însă bărbia era adâncă precum a mea
și chiar mi se părea frumos. Cu siguranță nu încurcase nimeni
copilul.</p>

<blockquote>
  <p>Eu: "<em>Ce face băiețelul lui tati?</em></p>

  <p>El:</p>

  <p>Eu: "<em>Te iubește tati</em>"</p>

  <p>El:</p>
</blockquote>

<p>Copilul meu dormea.</p>


   <p><a rel="full-article" href="https://ro.alexn.org/blog/2011/10/26/a-fi-parinte-2.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
 <entry>
   <id>https://ro.alexn.org/blog/2011/10/25/a-fi-parinte-1.html</id>
   <title>A Fi Părinte, Partea 1: Sarcina</title>
   <link href="https://ro.alexn.org/blog/2011/10/25/a-fi-parinte-1.html?utm_source=RSS_Feed&amp;utm_medium=RSS&amp;utm_campaign=RSS_Syndication"/>
   <published>2011-10-24T21:00:00+00:00</published>
   <updated>2011-10-24T21:00:00+00:00</updated>

   <author>
     <name>Alexandru Nedelcu</name>
   </author>

   <rights type="text">
     Copyright 2019 Alexandru Nedelcu.
     Some rights reserved (CC BY-NC 3.0)
     License: http://creativecommons.org/licenses/by-nc/3.0/
   </rights>

   <category><![CDATA[părinte]]></category>

   <content type="html"><![CDATA[
   <p>Pe 18 Iunie anul trecut s-a născut Ştefan Cristian. Sincer să fiu nici nu
ştiu cum a trecut timpul şi unele clipe încerc din greu să mi le amintesc.</p>

<p>Eu şi soţia mea Amalia chiar l-am vrut şi ne-am pus pe treabă. De fapt
am avut un uşor dezacord vizavi de perioada în care ar fi trebuit să vină.
Părerea mea era că ar trebui peste 6 luni. Părerea Amaliei: imediat.</p>

<p>După ce am aflat că a rămas însărcinată am fost foarte satisfăcut
de performanţele mele.</p>

<blockquote>
  <p>Eu: "<em>uau, este un accident fericit, venit la timpul potrivit</em>"</p>

  <p>Amalia: "<em>accident să crezi tu că a fost ;-)</em>"</p>
</blockquote>

<p>M-am simţit folosit preţ de un minut, însă sarcina Amaliei a fost o perioadă
relativ fericită. Se întâmplă un fenomen ciudat cu femeile însărcinate,
fiind cumva învăluite de o aură uşor de recunoscut. Mi-o amintesc pe
Amalia cum mergea prin casă, mângâindu-şi burtica şi manifestându-şi mulţumirea
cu un zâmbet uşor perceptibil. De nepreţuit. După care a venit perioada în
care copilul a început să mişte în burtica mamei. Îmi plăcea să-l mângâi,
îmi plăcea să cred că îmi recunoaşte vocea (sau sforăitul, prietenii
chiar ştiu de ce).</p>

<p>Aceste momente alegem noi să ni le amintim.</p>

<p>Au fost probleme din primele 2 luni. Iniţial a avut sângerări şi mi-o amintesc
pe iubita mea cum stătea pe canapea, supărată că a pierdut sarcina. Nu
s-a întâmplat chiar aşa, de fapt s-a întâmplat ca sarcina să fie gemelară,
iar unul dintre sacii amniotici nu trăia (nu avea ecou), astfel o desprindere
 a sacului defect era inevitabilă. Doctorul ne-a zis că este posibil pur şi
simplu să se dizolve, fără desprindere, însă în caz de desprindere era
posibil să pierdem sarcina. Emoţii, suspans, avem/n-avem copil…</p>

<p>N.B. îmi place să vorbesc la persoana întâi-plural, chiar dacă sarcina n-am
dus-o eu, deşi pot să jur că am avut dureri de simpatie.</p>

<p>Evident, n-am pierdut sarcina, însă prin luna 4 (vag îmi amintesc exact luna)
a existat pericol mare de desprindere totală a placentei de pereţii
uterului … fuck. Am trecut şi peste asta - se întâmplă ca odată ce fătul
creşte, zona desprinsă să devină din ce în ce mai mică faţă de suprafaţa totală.</p>

<p>Deasemenea, dublu-testul din primul timestru pentru detectarea de anomalii
(cum ar fi sindromul Down) nu l-am făcut din necunoştinţă de cauză,
iar triplu-testul făcut în semestrul 2 a ieşit un pic aiurea - triplu-testul
este de fapt un instrument inventat de sado-masochişti cu marjă de eroare
uriaşă, menit să-ţi creeze panică şi nervi începând cu săptămâna 13.</p>

<p>Îmi amintesc ziua când ne-am dus plini de emoţii şi de speranţă la
spitalul Giuleşti să ne vadă doctorul nostru de atunci, Dr. Puia Sorin.
Înainte de asta însă făcusem încă o ecografie la acelaşi spital, am uitat
numele doctorului, dar ne-a comunicat că i-ar apare un cheag de sânge fătului
la cap. Nu ştiu cum ar fi fost posibil, deoarece era prea mic pentru aşa ceva,
însă am purces spre dl doctor Puia ca să ne mai liniştească încă odată
şi ne-am întâlnit cu dânsul pe drum:</p>

<blockquote>
  <p>Puia: "<em>Amalia, trebuie să te internezi azi, vorbeşte cu fetele</em>"</p>

  <p>Amalia: "<em>N-aş vrea să mă internez</em>"</p>

  <p>Puia: "<em>N-am cum să-ţi fac avort altfel, în câteva ore scapi</em>"</p>

  <p>Amalia: "<em>Poftim?</em>"</p>
</blockquote>

<p>Amaliei i s-au înmuiat instantaneu picioarele. În următoarele 3
ore am încercat să ne obişnuim cu gândul şi Amalia îşi revenise un pic.
Apare însă dl. Puia şi ne zice:</p>

<blockquote>
  <p>"<em>Este în spital Dr. Albu, extrem de bun pe ecografii, te trimit la
dânsul să decidă dumnealui</em>"
<br>(implicit aici, dl Puia nu avea încredere în ecografia anterioară)</p>
</blockquote>

<p>După încă vreo 5 ore de facem/nu-facem avort, ecografia a ieşit bine
(i.e. "<em>n-are doamnă nimic, e foarte bine</em>") şi am trecut peste.
Off, şi bunicii noştrii care năşteau pe câmp fără nici un test şi nici
o ecografie anterioară.</p>

<p>În săptămâna 27 ne-am dus să mai facem încă o ecografie la Medsana,
aşa pentru orice eventualitate, să vedem dacă este dezvoltat normal şi
toate cele. O parafrazez aici pe doctoriţa ce ne-a primit:</p>

<blockquote>
  <p>"<em>Vreţi să-i vedeţi puţa? Fac ce fac şi numai peste ea dau,
la alţi copii mă chinui s-o găsesc.</em>"
…
"<em>Corpul are vârsta gestaţională de 27 de săptămâni, însă capul
este un pic mai dezvoltat, are dimensiunile cam de 28 de săptămâni</em>"</p>
</blockquote>

<p>Am râs pe înfundate: taică-su are o devlă cât casa.</p>

<p>(<em>va urma</em>)</p>


   <p><a rel="full-article" href="https://ro.alexn.org/blog/2011/10/25/a-fi-parinte-1.html?utm_source=RSS_Feed&utm_medium=RSS&utm_campaign=RSS_Syndication"><b>Citeşte tot articolul &raquo;</b></a></p>
   ]]></content>
 </entry>
</feed>

